VISA CENTRĀ esi, TuRīga = cilvēkam draudzīga un ilgtspējīga pilsēta, kurā gribas dzīvot, atgriezties un strādāt. Rīgai un Pierīgai jāatgūst Baltijas lielākās metropoles statuss.
Stiprināsim mūsu galvaspilsētu kā starptautiski nozīmīgu biznesa, mobilitātes un kultūras centru. Rīgas apkaimēs jānodrošina ērta un droša dzīves vide rīdziniekiem.

JKP vērtības - latviskas nācijas drošība, ģimene, labklājība, demokrātija un tiesiskums.

Pārvalde un finanses
• Efektīva un pieejama pārvalde, kas strādā rīdzinieku interesēs.
• Rīgas interešu aizstāvība, rosinot pašvaldību finanšu izlīdzināšanas fonda proporciju pārskatīšanu.
• Nekustamā īpašuma nodoklis atbilstoši iedzīvotāju maksātspējai.
• Mērķtiecīga un sistēmiska pašvaldības nekustamā īpašuma pārvaldīšana.
• Atbalstām apkaimju biedrību attīstību un iesaisti pilsētas pārvaldē.
• Birokrātisko šķēršļu novēršana mazo un vidējo uzņēmumu iesaistei pašvaldības iepirkumos.

Uzņēmējdarbība
• Veicināsim privāto komersantu motivāciju un iespējas veikt uzņēmējdarbību Rīgā, īpaši vēsturiskajā centrā.
• Pašvaldības atbalsta programmas mazajiem un vidējiem uzņēmumiem.
• Rīgas pašvaldības kapitālsabiedrību sadarbība ar vietējiem uzņēmējiem.
• Komerctelpu nomas tirgus stimulēšana.

Sociālā joma
• Saprotama un pieejama informācija par pašvaldības pakalpojumiem dažādām sabiedrības grupām.
• Attīstīsim mūsdienīgu dienas centru darbību, tostarp nododot funkcijas NVO.
• Pieejamas sporta nodarbības bērniem līdz 14 gadu vecumam.
• Bezmaksas ēdināšana bērnudārzos.
• Pabalsta par jaundzimušajiem pārskatīšana un “skolas soma“ pirmklasniekam.
• Atbalsts grūtniecēm un vientuļajiem vecākiem sadarbībā ar NVO.
• Sadarbība ar iesaistītajām institūcijām, lai nepieciešamības gadījumā palīdzētu iedzīvotājiem saņemt dokumentāciju trūcīgās personas statusa saņemšanai.
• Pieejama un draudzīga pilsētvide ģimenēm un cilvēkiem ar kustību traucējumiem, tostarp mazinot birokrātiskos šķēršļus tehnisko risinājumu ieviešanā.
• Finansiāls atbalsts, ar kura palīdzību deleģēta atbildība apkaimju NVO, lai kopā ar skolu jauniešiem labiekārtotu pilsētvidi kultūrai un atpūtai.

Kultūra
• Mūsdienīga Latvijas valsti un nāciju reprezentējoša kultūrtelpa Rīgā; valstiski atbildīgi skaidrots, kopts un glabāts vēstures mantojums.
• Kultūras pieminekļi - labi uzturēti un atjaunoti, to apkārtne - droša un sakopta.
• Atbalsts jauniešu organizācijām un to iniciatīvām saturīga brīvā laika pavadīšanai.
• Ierobežosim pasākumu bez nacionālas nozīmes organizēšanu pilsētas centrā.

Pilsētvide
• Saprātīga un iedzīvotājus motivējoša ēku energoefektivitātes politika.
• Pieejama un labiekārtota publiskā ārtelpa arī daudzdzīvokļu ēku iekšpagalmos.
• Attīstošu un drošu bērnu spēļu laukumu un ģimenēm piemērotu atpūtas vietu pieejamība.
• Gaismas un trokšņu piesārņojuma kontrole dzīves kvalitātei.
• Fasāžu atjaunošanas un uzturēšanas veicināšana.
• Efektīvi pasākumi putekļu piesārņojuma mazināšanai .
• Uzlabosim atkritumu nodošanas un šķirošanas un otrreizējas lietošanas iespējas.

Drošība
• Drošību veicinošs pilsētvides dizains.
• Iedzīvotāju informēšana par civilās aizsardzības pasākumiem, skaidrojot rīcības algoritmus un iesaistot krīzes gatavības apmācībās.
• Iedzīvotāju pašorganizācijas veicināšana apkaimju drošībai, tostarp iesaiste civilās aizsardzības pasākumos.
• Pašvaldības policijas pilnvaru, veiktspējas un atbildības palielināšana iedzīvotāju drošībai.

Satiksme
• Pārskatīsim satiksmes organizāciju un braukšanas joslu izmantošanas efektivitāti.
• Auto novietošanas priekšrocības vecākiem pie skolām un pirmsskolas izglītības iestādēm to darba laikā.
• Tieši sabiedriskā transporta savienojumi lidostai ar tuvējām apkaimēm.
• Pilsētvides drošību vicinoši noteikumi elektrisko skrejriteņu nomas uzņēmumiem.
• Pārskatīta maksas autostāvvietu sistēma, padarot to draudzīgāku iedzīvotājiem.
• Sabiedriskā transporta tīklā integrētu stāvparku izveide, mazinot transporta noslodzi centrā.