RĪGA. ATKAL NORMĀLA PILSĒTA
SASKAŅA PAR MIERU UN LABKLĀJĪBU
Rīga ir pilsēta ar vairāk nekā 800 gadu vēsturi, te vienmēr līdzās dzīvojuši dažādu tautību un kultūru cilvēki. Mūsu spēks vienmēr bijis daudzveidībā.
Pēdējos sešos gados Rīga zaudējusi savu vadošo lomu Baltijas reģionā. Tā vairs nav investīciju, sociālās politikas vai tūrisma līdere. Pilsētu novājinājis nacionālisms kā aizsegs izlaupīšanai, provinciālisms un nekompetence.
“Saskaņa” pārņēma pilsētas vadību pēc 2008. gada finanšu krīzes un īstenoja nozīmīgas pārmaiņas:
• Bezmaksas sabiedriskais transports pensionāriem un bērniem
• Brīvpusdienas skolās
• Līgo svētku organizēšana krastmalā
• Skolu un bērnudārzu renovācija
Mēs spējām vadīt pilsētu sarežģītos laikos un darīsim to atkal!

SASKAŅA un ĢIMENES LABKLĀJĪBA, SOCIĀLAIS ATBALSTS
• 10 000 eiro vienreizējs bērna piedzimšanas pabalsts.
• Pilnībā apmaksātas pusdienas bērnudārzos un skolās līdz 12. klasei.
• Līdz 200 eiro gadā pensionāriem un maznodrošinātajiem medicīnas izdevumu kompensācijai, ieskaitot zobārstniecību.
• Sociālo atbalsta programmu paplašināšana.

SASKAŅA un VIDES UZLABOŠANA, DROŠĪBA
• Regulāra parku, skvēru un promenāžu renovācija Rīgas mikrorajonos.
• Bērnu rotaļlaukumu un sporta laukumu izbūve, skolu stadionu atjaunošana.
• Iekšpagalmu ceļu remonts un labiekārtošana. Izveidosim jaunu mērķa programmu un eksperimentālu programmu – pašvaldība īrēs zemi no privātīpašniekiem, lai varētu līdzfinansēt remontus.
• Videonovērošanas kameru izvietošana publiskās vietās, pašvaldības policijas patrulēšanas pastiprināšana.

SASKAŅA un MĀJOKĻU ATTĪSTĪBA
• ES līdzekļu piesaiste (līdz 85%) daudzstāvu namu renovācijai.
• Liftu renovācijas fonds ar ES un pilsētas budžeta līdzekļiem.
• Pašvaldības mājokļu fonda paplašināšana un izīrēšana nekustamā īpašuma tirgū.

SASKAŅA un SATIKSMES INFRASTRUKTŪRA
• Tiltu un ielu remonti. Izveidosim publiski pieejamu sarakstu ar visiem plānotajiem remontdarbiem.
• Mikrorajonu ielu remonti būs prioritāte.
• Satiksmes organizācijas pārskatīšana – izveidosim pilsētas transporta modeļi, noņemsim liekos stabiņus, ieviesīsim principu - galvenais nav naudas sodi, bet satiksmes drošība!
• Neatbalstām maksas iebraukšanu privātajam transportam pilsētas centrā.

SASKAŅA un DIGITALIZĀCIJA, MODERNIZĀCIJA
• Viedā pārvaldība un e-pakalpojumi. Jebkurš iedzīvotājs varēs attālināti atrisināt jebkuru pašvaldības jautājumu.
• Viedā mobilitāte un transports - reāllaika transporta plūsmas analīze. Datos balstīta lēmumu pieņemšana.
• Drošība un kiberdrošība - krīzes vadības digitālās platformas ārkārtas situācijām (plūdi, ugunsgrēki, tehnogēnās avārijas).

SASKAŅA un TŪRISMS, SVĒTKI
Mēs atjaunosim pilsētā dzīvīgumu un svētkus.
• Atjaunosim lielo svētku svinēšanu Krastmalā. Līgo svētki 2025. gadā būs pirmais lielais pasākums!
• Rīga atgūs reģiona tūrisma galvaspilsētas lomu – dome cieši sadarbosies ar tūrisma nozari, reklamēs pilsētu pasaulē.

SASKAŅA un VALODAS, IZGLITĪBA
• Trīskāršosim finansējumu latviešu valodas bezmaksas kursiem.
• Informācija par pašvaldības pakalpojumiem būs pieejama latviešu, angļu un krievu valodā.
• Mutiskais tulkojums saziņā ar pašvaldību pēc nepieciešamības.
• Pilsētas finansēti interešu izglītības kursi dzimtās valodas un kultūras apguvei.

SASKAŅA un MORATORIJS
Rīga ir Eiropas pilsēta ar savu bagātu vēsturi, nevis vieta ideoloģiskiem eksperimentiem.
• Nepieļausim ielu pārdēvēšanu un pieminekļu demontāžu.

10 gadus Rīga bija sociālās un ekonomiskās attīstības piemērs Latvijai. Mūsu oponenti piedāvā populismu, degradāciju un sadrumstalotību.
Mēs strādāsim, lai Rīga atkal kļūtu par normālu, ērtu un mierīgu pilsētu, kurā visi iedzīvotāji – neatkarīgi no sociālā statusa, dzimtās valodas vai uzskatiem – var dzīvot labklājībā un drošībā.