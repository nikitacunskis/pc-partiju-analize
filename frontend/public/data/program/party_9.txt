Pacelsim Rīgu, pacelsim Latviju!

Rīga ir Latvijas ekonomikas sirds. Pareizi attīstot mūsu galvaspilsētu, mēs pacelsim visu Latviju!

Rīgai ir vajadzīgs mērs ¬¬– Rīgas saimnieks, kuram ir vīzija, kā padarīt Rīgu par bagātu un plaukstošu Eiropas pilsētu!

Rīgā mēra Šlesera vadībā sāksies tāda attīstība, kāda tika piedzīvota mēra Džordža Armitsteda laikā no 1901. līdz 1912. gadam, kad tika uzbūvētas vairāk nekā 600 jūgendstila mājas, Rīgas mākslas muzejs, jaunas slimnīcas, skolas un daudz kas cits!

Rīga piesaistīs milzīgas investīcijas no visas pasaules un kļūs par starptautisku biznesa un kultūras centru Ziemeļeiropā!

Rīgā tiks attīstīts biznesa, kultūras, izklaides, izglītības, sporta, medicīnas tūrisms!

Rīgā tiks veicināta starptautiska kinoindustrija, attīstīta IT nozare, inovācijas un jaunuzņēmumi!

Tiks atjaunota prāmju satiksme ar Stokholmu, Rīgā ieradīsies vairāk kruīza kuģu, tiks veicināta sadarbība ar aviokompānijām un tūrisma operatoriem!

Rīgā beidzot uzbūvēs modernu koncertzāli un laikmetīgās mākslas muzeju!

Rīgas straujā attīstība nodrošinās nepieciešamos līdzekļus, lai varētu palielināt atbalstu ģimenēm ar bērniem, pensionāriem un cilvēkiem ar īpašām vajadzībām!

Rīgas sabiedriskajā transportā tiks nodrošinātas bezmaksas biļetes visiem!

Rīgā deklarētie pensionāri katru gadu saņems 200 eiro pabalstu zālēm!

Rīga sniegs 2000 eiro atbalstu par katru jaundzimušo bērnu!

Katram bērnam ir jābūt paēdušam, tāpēc Rīgā ar brīvpusdienām tiks nodrošināti visi bērni līdz 9. klasei, kuru ģimenēm nepieciešams atbalsts!

Labākajiem studentiem tiks piešķirtas stipendijas!

Tiks nodrošināta sporta, kultūras, mākslas un mūzikas skolu, interešu pulciņu un vasaras nometņu pieejamība bērniem un jauniešiem!

Lai atbalstītu veselīgu dzīvesveidu, tiks attīstīta sporta infrastruktūra, lai būtu iespējas nodarboties ar sportu visās vecuma grupās!

Pašvaldības policijai tiks nodrošināts moderns aprīkojums un motivējošs atalgojums, kas palielinās rīdzinieku, īpaši bērnu un skolēnu, drošību un aizsardzību pret narkotiku tirdzniecību un citiem noziegumiem!

Rīgas dome cieši sadarbosies ar LDDK, LTRK un citām uzņēmēju organizācijām, kuras apvieno visus lielākos Latvijas uzņēmumus un nodokļu maksātājus.

Rīgas dome kļūs par draudzīgu iestādi rīdziniekiem! Tiks likvidēta sodīšana naudas iekasēšanas dēļ, bet cilvēki saņems brīdinājumus ar aicinājumu novērst problēmas!

Rīgas dome būs kā VIENAS PIETURAS AĢENTŪRA uzņēmējiem, un tā atbalstīs visus biznesa projektus, kas pozitīvi veicinās Rīgas attīstību un uzplaukumu!

Rīgas ierēdņu skaits tiks samazināts par vismaz 30%, darbā paliks tikai tie, kuri būs gatavi strādāt rīdzinieku interesēs!
Birokrātija tiks iznīcināta! Rīgas dome nodrošinās ātru un operatīvu lēmumu pieņemšanu!

Rīgas centrs vairs nebūs pārpilns ar tukšām telpām, ko izrotā uzraksti "PĀRDOD" vai "IZĪRĒ"! Rīgā tiks ieviestas stimulējošas nekustamā īpašuma nodokļa atlaides!

Mājokļu siltināšanas programmas būs nozīmīgs stimuls pilsētas attīstībai un būvniecības nozares izaugsmei! Vienlaikus tas atrisinās problēmas ar balkoniem un fasādēm un padarīs pilsētas mikrorajonus krāsainus, pievilcīgus un skaistus!

Tiks remontētas ne tikai atsevišķas ēkas, bet arī veseli kvartāli, izbūvējot auto stāvvietas, iekšpagalmus ar bērnu rotaļu laukumiem un soliņus pensionāriem!
Rīgā tiks būvēti arī jauni īres nami un sociālie aprūpes centri!

Pašvaldība uzsāks īstenot PPP projektus infrastruktūras, transporta un citu ieceru attīstībai, lai piesaistītu miljardiem lielas investīcijas!

Tiks sākts darbs pie Ziemeļu maģistrāles izbūves, lai radītu plānveidīgu pilsētas transporta shēmu kopumā un satiksme caur pilsētu būtu ērta un ātra!
Beidzot tiks rekonstruēts Vanšu tilts un citi tilti!

No pilsētas ielām nevajadzīgie stabiņi tiks aizvākti, un tiks izveidota loģiska un pilsētas satiksmi papildinoša, nevis traucējoša veloceliņu struktūra, ņemot vērā, ka ziemā nav vajadzīgi tukši veloceliņi!

Tiks izveidotas gājēju ielas, kas veicinās dzīvību Rīgā! Kafejnīcu āra terases varēs ātri saskaņot, tās drīkstēs darboties visu gadu!

Rīgā tiks rīkoti dažādi izklaides pasākumi, kas piesaistīs gan vietējos iedzīvotājus, gan ārvalstu tūristus!

Ielu remontdarbi tiks veikti savlaicīgi un izplānoti, un to laikā neveidosies sastrēgumi!

Rīgai ir vajadzīgs mērs, kurš neslēpsies aiz ierēdņu neizdarībām, bet personīgi uzņemsies politisko atbildību par visu, kas notiek Rīgā!

Rīgas dome mēra Šlesera vadībā piesaistīs miljardiem lielas investīcijas un nodrošinās Rīgas ekonomisko uzplaukumu!

Rīga atkal kļūs par Baltijas metropoli, atgūstot savu lomu un ietekmi visā reģionā!

Pacelsim Rīgu, pacelsim Latviju!