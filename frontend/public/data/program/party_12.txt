MŪSU RĪGA BŪS:

GODĪGA
Pilns Rīgas budžeta audits, veicot rūpīgu un atklātu ieņēmumu un izdevumu analīzi.
Nepieļausim rīdzinieku līdzekļu un mantas izšķērdēšanu.
Pārskatīsim iepirkumus un apturēsim nelietderīgus tēriņus.
Katrs pašvaldības amats un eiro būs caurskatāms, lai Rīga piederētu tās iedzīvotājiem.

GĀDĪGA
Rīdzinieka piedzimšanas pabalsts – 2000 eiro un ikmēneša pabalsts Rīgā deklarētajām ģimenēm par katru bērnu.
Nodrošināsim brīvpusdienas Rīgas skolās un PII.
100% atbrīvojums no NĪN daudzbērnu ģimenēm.
Palielināsim pašvaldības finansējumu bērnu pulciņiem.
Ikmēneša pabalsts pensionāriem un invalīdiem zāļu iegādei.
Pabalsts paliatīvos pacientus aprūpējošiem tuviniekiem minimālās algas apmērā.
Bezmaksas pakalpojumi pensionāriem un invalīdiem pašvaldības medicīniskajās iestādēs.
Palīdzēsim sakārtot dzīves gaitas jauniešiem no ārpusģimenes aprūpes.
Izveidosim efektīvu resocializācijas programmu.

DARBĪGA
Ieviesīsim plašu lojalitātes programmu rīdziniekiem, atbalstot tos uzņēmējus, kuri piedāvā atlaides un bonusus Rīgā deklarētajiem iedzīvotājiem.
Izveidosim forumu uzņēmēju bezmaksas ikgadējai tīklošanai.
Izveidosim Rīgas zinātnes fondu, veicinot augstas pievienotās vērtības pētniecību un atbalstot jaunos zinātniekus; sadarbosimies ar augstskolām un uzņēmējiem jauno tehnoloģiju izveidē un popularizēšanā.
Vecrīgas atdzīvināšanai piedāvāsim tematiskos izziņas centrus, kas ataino ielu nosaukumiem atbilstošus amatus, piedāvājot amatnieku darinājumus, kontaktus un radošās darbnīcas.

AUGOŠA
Apkaimju kultūras centri ar kopstrādes telpām un tehnisko aprīkojumu pasākumiem, mūzikas un sporta skolu pakalpojumu paplašināšana, publiski pieejami stadioni un sporta laukumi.
Vienota Rīgas e-lietotne, kur viegli atrast jauniešu pasākumus, pieteikties vasaras darbam, apmaksāt sabiedriskā transporta biļetes un stāvvietas.
Padarīsim Rīgas parkus, promenādes un krastmalas par drošām, sakoptām un no narkotikām brīvām vietām, kur satikties, sportot, pastaigāties un pavadīt laiku.
Nodrošināsim, lai skolās un PII bērniem, atbilstoši likumam un pilnā apmērā, būtu pieejama iespēja saņemt mazākumtautību valodu apgūšanai un kultūru saglabāšanai paredzēto apmācību.
Rīkosim ikgadējo Ģimenes gājienu, aktīvi popularizējot ģimenes vērtības, īpaši godājot daudzbērnu ģimenes.

ATVĒRTA
Stiprināsim rīdzinieku tiešo iesaisti, lai ikviens rīdzinieks varētu ietekmēt pašvaldības lēmumus un savas apkaimes attīstību.
Apkaimju biedrības un izpilddirekcijas – vietējā balss, kas patiesi, nevis formāli, pārstāv iedzīvotāju intereses.
Mudināsim iedzīvotājus piedalīties pilsētvides uzlabošanā, atbalstot talkas un kopienu dārzus.

MĀJĪGA UN RAITA
Ieviesīsim skaidru regulējumu pašvaldības dzīvokļu izīrēšanai, diferencēsim un paredzēsim lielākus īres līgumu termiņus, taisnīgus īres līgumu noteikumus, atjaunosim kompensāciju denacionalizēto māju īrniekiem.
Bezmaksas sabiedriskā transporta ieviešana Rīgā deklarētajiem iedzīvotājiem, ērti savienojumi starp Rīgas sabiedrisko transportu un reģionu transportu.
Attīstot infrastruktūru, līdzsvarosim visu ceļu satiksmes dalībnieku intereses.
Veiksim ceļu auditu un iepriekš pieļauto kļūdu labošanu. Zinātniska
pieeja infrastruktūras plānošanā un satiksmes organizēšanā, bez liekiem eksperimentiem.
Izveidosim līdzfinansējuma programmu daudzdzīvokļu pagalmu labiekārtošanai un iekšpagalmu ceļu remontam.
Kvalitatīvas izmaiņas “Rīgas namu pārvaldnieks”, “Rīgas ūdens” un citu pašvaldības uzņēmumu darbībā: ātras saziņas iespēja, pārskatāmi un optimāli izdevumi, efektīva un godīga darbība.
Atcelsim negodīgo sodīšanas praksi no “paslēptiem” pašvaldības policijas auto.
Ūdens transporta attīstība Rīgā – gan atpūtas, gan ikdienas pārvietošanās vajadzībām.

SAKOPTA UN DRAUDZĪGA
Nepieļausim pieminekļu nojaukšanu un naida kurināšanu, atjaunosim toponīmus.
Sekmēsim parku, kapsētu un vēsturisku piemiņas vietu sakārtošanu, sargāsim vecus un stādīsim jaunus kokus.
Nepieļausim atkritumu dedzināšanas rūpnīcu pilsētā, tā vietā paplašināsim šķiroto
atkritumu sistēmu.
Veicināsim, lai pašvaldību uzņēmumos un iestādēs būtu darbinieki, kuri saziņā ar
iedzīvotājiem brīvi pārvalda vairākas valodas, atbalstīsim tūristu policijas
atjaunošanu.
Veidosim Rīgas pasākumu un svētku kalendāru, un bagātināsim to arī ar
Latvijas mazākumtautību kultūras pasākumiem, veicināsim sporta un izklaides
pasākumus vairākās valodās.
Stiprināsim pašvaldības policijas klātbūtni īpaši sarežģītajos rajonos, izvirzot par prioritāti iedzīvotāju drošību, nevis sodu iekasēšanu.
Civilizētas rūpes par dzīvniekiem Rīgā.