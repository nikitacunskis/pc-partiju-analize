Laiks izdarīt svarīgas izvēles

Rīga pēdējos 10–20 gados ir mainījusies. Sarāvusies, pelēka un klusa. Vairāk bedru, vairāk vienaldzības. Ar lieliem kašķiem, bet maziem darbiem.
Rīdzinieki zina, ko vajag viņiem un pilsētai. No mazām, ikdienišķām lietām, kā sakopti pagalmi un laipni ierēdņi, līdz salabotiem tiltiem un labām skolām. Rīgu ar pašcieņu un apņēmību, drošu un plaukstošu pilsētu.
Lielu Rīgu, lielu savos cilvēkos, mērķos un darbos. Atvērtu sadarbībai gan ar kaimiņiem, gan pasauli. Lepnu Latvijas galvaspilsētu – kultūras un izglītības citadeli un arī studentu pilsētu un atkal lielāko Baltijas metropoli.
Tuvu Rīgu, tuvu un rīdziniekiem sasniedzamu pilsētu, kura ieklausās cilvēkos. Kur katrai salabotai ietvei, pagalmam un soliņam ir nozīme. Pilsēta, kas uzticas saviem pilsoņiem, atbalsta un iedrošina.
Tam nevajag skaļus solījumus, sapņu pilis un kareivīgus lozungus. Tam vajag nopietnu, godīgu darbu. Tam vajag pieredzi, saprašanu un spēju sadarboties. Sadarboties ar rīdziniekiem, Pierīgas kaimiņiem, valsti un pasauli. Tam vajag cilvēkus, kam uzticaties.


DZĪVA RĪGA
Jaunu mājokļu programma jaunām ģimenēm.
Jauni dzīvojamie kvartāli rīdziniekiem ar tuvām skolām un bērnudārziem.
Jaunu mazstāvu dzīvojamo projektu attīstība un īres namu būvniecība, izmantojot publisko un privāto partnerību, līdzfinansējot nepieciešamo inženiertehnisko infrastruktūru.
Līdzfinansētas projektu sagatavošanas izmaksas daudzdzīvokļu māju siltināšanai un ēku rekonstrukcijai.
Atbrīvosim Rīgas centru un ielas no satiksmes sastrēgumiem, atrisinot autostāvvietu problēmu. Pilsēta atbalstīs uzņēmējus daudzstāvu autostāvvietu izveidei. Transporta mezglos un dzelzceļa tuvumā, attīstot sabiedrisko transportu, atbalstīsim investīcijas mikromobilitātes punktu izveidei un jaunu autostāvvietu izbūvei.
To paveicot, Rīgas centrā automašīnām pirmās 2 stundas un pēc plkst. 18.00, kā arī sestdienās – bez maksas.
Lai atdzīvinātu restorānu un ēdnīcu pakalpojumus, skatlogu programmas finansējumu novirzīsim tūrisma piesaistei.
Atbalsts tukšo telpu un degradēto īpašumu īpašniekiem, lai īpašumi atgrieztos sabiedriskā dzīvē un pilsētvide atdzīvotos.
Apkaimju svētku grantu programma, kas veicinās iedzīvotāju līdzdalību, stiprinās piederības sajūtu.
Līdzdalības budžeta palielināšana līdz 10 miljoniem, projektu realizācijas atvieglošana.
Vienota Rīgas ūdensmalu attīstības stratēģija, kas nodrošina sakārtotu un ilgtspējīgu šo teritoriju izmantošanu – funkcionāla, labiekārtota, pieejama vide iedzīvotājiem un uzņēmējiem, tūristiem.
Multifunkcionāls sporta centrs arī Daugavas kreisajā krastā.


DROŠA RĪGA
Dzīva pilsēta nav iedomājama bez drošības sajūtas.
Drošība zvana attālumā, viens klikšķis vienotā Rīgas mobilajā aplikācijā –pakalpojumiem, drošībai, civilai aizsardzībai.
Civilās aizsardzības plānu ieviesīsim sadarbībā ar iedzīvotājiem, kur katrs zinās, ko darīt.
Pietiekams patvertņu nodrošinājums. Izveidots atbildīgo personu tīkls.
Jaudīga, kompetenta, uz sadarbību vērsta pašvaldības policija. Moderns aprīkojums, mazāks reaģēšanas laiks. Videonovērošanas sistēmu modernizācija un paplašināšana. Drošībai, nevis sodīšanai.
Izgaismotas apkaimes un mikrorajonu iekšpagalmi.
Drošības programma stacijai un centrāltirgum.
Integrēta atbalsta sistēma ielu bērniem, jauniešiem, kuri cieš no atkarībām.


TURĪGA RĪGA
Mazāk birokrātijas. Ātri, ērti pakalpojumi iedzīvotājiem un uzņēmējiem.
Skaidri būvniecības noteikumi uzņēmējiem Rīgā palielinās investīcijas un uzlabos pakalpojumus.
Rīgas siltuma kontrolpakete rīdziniekiem – sakārtosim pilsētas siltuma sistēmu, lai samazinātu siltuma tarifus.
Palielināts atbalsts veselības aprūpei pensionāriem un invalīdiem – valsts sociālā nodrošinājuma pabalsta saņēmējiem – valsts noteikto obligāto pacienta līdzmaksājuma segšanai un ambulatoro ārstniecisko manipulāciju, izmeklējumu, speciālistu konsultāciju samaksai.
Trūcīgas vai maznodrošinātas mājsaimniecības locekļiem pabalsts izglītības ieguves atbalstam 100 EUR.
Bērna piedzimšanas pabalsts 500 EUR katram jaundzimušajam.
Veselības pakalpojumi bērniem pieejami 24/7 režīmā.
NĪN atlaides 90% ģimenēm ar bērniem.

PAREIZĀ IZVĒLE
Rīdziniekiem atkal ir izvēle. Tiem, kas vairs negrib balsot par stagnāciju un mazspēju, tiem, kas nevar nobalsot par tukšsolītājiem un mūsu valsts slēptiem vai atklātiem nedraugiem. APVIENOTAIS SARAKSTS piedāvā vērtībās balstītu programmu dzīvai, drošai un turīgai Rīgai. Tagad ir laiks svarīgām izvēlēm visiem domājošiem, racionāliem Rīgas un Latvijas patriotiem. Izdari savējo!