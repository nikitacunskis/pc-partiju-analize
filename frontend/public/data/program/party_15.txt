Rīga pēc “Platforma21” programmas un rīcības plāna

Programmu rakstām kā sasniedzamos rezultātus, nevis tukšus solījumus. Rīgas pašvaldībā ir vairāk nekā 20 000 darbinieku, deputāti vajadzīgi, lai sasniegtu izcilus mērķus.

Mūsu vērtības — demogrāfija, labklājība, izglītība, uzņēmējdarbība, laba pārvaldība.


1. Vadošā Baltijas galvaspilsēta, kur notiek reģiona lielākie pasākumi un koncerti, ir Baltijas jūras valstu sadarbības centrs un tūristu galamērķis.
2. Mājīga, ģimeniska un atbalstoša vide — labiekārtota cilvēkiem, ērta un sniedz atbalstu visām iedzīvotāju grupām, stiprinot ģimenes.
3. Katrs bērns ir visaugstākā vērtība — pilsēta nodrošina bērna pamattiesības uz izcilu izglītību un veselības aprūpi, kas pieejama ikvienam, sākot ar pirmsskolu un bez rindas. Atbalsta personāls, materiālais nodrošinājums skolās, finansējums interešu izglītībai (Skolas soma PII), nodarbības vecākiem.
4. Viens no lielākajiem bērna piedzimšanas pabalstiem (2025. g. teju mazākais) —dzimstības rādītāji ir pozitīvi (pēc CSP datiem, Rīgā 2023. g. piedzima 4205 bērni, 2022. g. — 4797, 2021. g. — 5407).
5. Lietderīga pārvaldība. Domes struktūrvienībās un uzņēmumos notiek funkciju, atbilstības, lietderības un finanšu auditi ar mērķi novērst nelietderīgas funkcijas, pārklāšanos, samazināt birokrātiju un izdevumus, lai novirzītu naudu ekonomikai, drošībai, veselībai un izglītībai.
6. Pilsētas pārvaldībā īsteno sistēmisko pieeju, uzticami, redzami procesi, nemaldina iedzīvotājus, katru lēmumu pieņem, izvērtējot pēc primārās vērtības — cilvēku labklājība.
7. Vesela un veselīga, vērtība ir laimīgi cilvēki, visās apkaimēs ir iekārtoti spēļu un sporta laukumi, notiek dažādi pasākumi.
8. Ikviens cilvēks saņem atbalstu un pakalpojumus; ir klātienes apmeklējumi pašvaldības iestādēs bez iepriekšēja pieraksta un oficiāla iesnieguma.
9. Cilvēkiem droša un kustībai ērtā — pilsētā ir izbūvētas lielās pazemes stāvvietas, kas funkcionē arī kā patvertnes drošības nolūkos ārkārtas situācijās un plūdu vai citu draudu gadījumā.
10. Saimnieciska un labklājīga; pilsētas budžets ir sabalansēts, tēriņi saprātīgi, papildus līdzekļi no pārdomāti veidotiem Eiropas projektiem, funkcijas nepārklājas, sasniedz prioritāro mērķi — iedzīvotāju labklājību (investīciju un inovāciju projekti).
11. Demogrāfija ir vērtība; Rīgas dzemdību nams un tā apkārtne ir iekārtota ģimenēm ar bērniem draudzīgi, pēcdzemdību aprūpe un emocionālais atbalsts vecākiem, pirmās emocionālās palīdzības mammas (PEP mammas), psiholoģiskais atbalsts jebkurā ārstniecības vietā un laikā.
12. Izcilība ir vērtība — katram bērnam pieejama labākā izglītība, interešu centri un sporta laukumi, var nodarboties ar veselīgām aktivitātēm, pieejamas mācību konsultācijas.
13. Labvēlīga vide uzņēmējdarbībai — pašvaldība atbalsta uzņēmējus, jo īpaši tūrisma, kulinārijas, kultūras, izglītības un veselības jomās.
14. Vēsturiskajā centrā komerctelpu platībām samazināta nodokļu likme, izdevīgi nomas nosacījumi, īpaši kafejnīcām un restorāniem. Degradētās teritorijas ir labiekārtotas.
15. Aktīva, iedzīvotājiem mājīga; pilsētā ir pieejami daudz soliņu, pieturvietas ar nojumēm un atkritumu tvertnēm.
16. Ikkatrā apkaimē (2025. g. 58 apkaimes) ir iedzīvotāju centrs, kultūras iespējas, sporta laukumi (daļa izveidoti apkaimju krustpunktos), ērti pieejami vecākiem ar bērniem, jauniešiem un pieaugušajiem aktivitātēm visa gada garumā.
16. Cilvēkus iesaista, atbalsta, stiprina demokrātiju — iedzīvotāji var viegli līdzdarboties, sniegt iniciatīvas, īstenošana ir viegla un operatīva, ir finansējums līdzdalības projektiem. Semināri, konsultācijas un kursi pašvaldības saistošo noteikumu un e-vides apguvē, īpaši senioriem.
17. Tūrisms ir vēsturiski vērtīgs, ar veselīgām aktivitātēm. Rīgas kulturvēsturiskā mantojuma unikalitāte veicina Latvijas pozitīvu atpazīstamību.
18. Rīgas domē ir korupcijas risku pārvaldība. Iepirkumos pastiprināta kontrole nodrošina līdzekļu efektīvu izlietojumu.
19. Droša un pārdomāta satiksme — saprātīgi veloceļi un sabiedriskais transports ir savienots ar vilcienu maršrutiem. Elektriskie skrejriteņi ir ierobežoti ielās, ērta sabiedriskā transporta biļešu iegāde (var maksāt ar bankas karti).
20. Veselība un labklājība ir vērtība — īpaši ģimenēm un senioriem ir veselības atjaunošanas iespējas (mērķdotācijas fizoterapijai, zobārstniecībai, masāžai, sportam, kultūrai).
21. Droša, labklājīga un atbalstoša vide. Rūpējas par bezsaimnieku dzivniekiem. Policija veic pienākumus saskaņā ar primāro funkciju — cilvēku drošību. Bezmaksas ēdināšana skolās un PII. NĪN atlaide vienīgajam vai pirmajam īpašumam.