Partiju apvienības “Gods kalpot Rīgai” un “Zaļo un Zemnieku savienības” programma
Rīgas domes 2025. gada vēlēšanām

REĀLS PIEDĀVĀJUMS RĪGAI – IEDZĪVOTĀJIEM, UZŅĒMĒJIEM UN VIESIEM

Mērķtiecīga un atbildīga Rīgas attīstība, veidojot pilsētu, kurā ikviens jūtas droši, ērti un komfortabli. Mūsu prioritāte ir nodrošināt kvalitatīvu infrastruktūru, mūsdienīgu izglītības vidi, efektīvu sociālo atbalstu un spēcīgu ekonomisko izaugsmi.

IELAS, PAGALMI, TRANSPORTS – ĒRTI UN DROŠI

• Sakārtoti iekšpagalmi – rotaļu un sporta laukumi, soliņi, zaļās zonas un stāvvietas.
• Mūsdienīga un saprātīga satiksmes organizācija, sastrēgumu izskaušana.
• Atjaunoti Vanšu un Gaisa tilti, divlīmeņu krustojuma izveide Brīvības un Gustava Zemgala gatvē.
• Sabiedriskā transporta pieejamības paplašināšana, integrējot vilcienu.
• Ierobežots e-skūteru ātrums (10 km/h centrā, 15 km/h apkaimēs).
• Drošas ietves un pārejas, īpaši pie izglītības iestādēm, pielāgotas senioriem, ģimenēm ar bērniem un cilvēkiem ar funkcionāliem traucējumiem.
• Sakārtotas ūdensmalas un labiekārtotas peldvietas.

IZGLĪTĪBA, SPORTS UN KULTŪRA – IEGULDĪJUMS NĀKOTNĒ

• Par 30% palielināt atbalstu skolotājiem, izveidot motivācijas programmu un kompetenču apmācības.
• Bezmaksas un vietējo ražotāju produkcijas brokastis pirmskolai un 1.–3. klasei un pusdienas 1.– 9. klasei.
• MI rīku pieejamība un apmācība skolās.
• Nodrošināt nepieciešamo atbalstu skolās - logopēdi, psihologi, sociālie pedagogi, karjeras konsultanti, mentori.
• Veicināt STEM priekšmetu apguvi modernās laboratorijās un praksē uzņēmumos.
• Nodrošināsim iekļaujošu izglītības sistēmu un ārpus skolas nodarbības.
• Vasaras nometņu pieejamība ģimenēm.
• Jauna sporta infrastruktūra apkaimēs. Multifunkcionālas halles Ziepniekkalnā, Imantā, Pļavniekos/Purvciemā.
• Sadarbībā ar LFF attīstīsim futbola stadiona izveidi Lucavsalā.
• Atvērt Kongresu namu pasākumiem līdz pārbūves darbu uzsākšanai.

SOCIĀLĀ AIZSARDZĪBA UN VESELĪBA – PALĪDZĪBA RĪDZINIEKIEM

• 1500 EUR pabalsts bērna piedzimšanas gadījumā.
• Speciāla atbalsta programma bērniem ar īpašām vajadzībām un asistentu datubāzes izveide.
• Nodrošināsim sociāla atbalsta un pakalpojumu pieejamību senioriem.
• 200 EUR atbalsts senioriem veselības uzlabošanai.
• Visaptverošs atbalsts ģimenēm tuvinieka saslimšanas ar demenci gadījumā.
• Ģimenes ārstu un speciālistu pieejamība bērniem un senioriem.
• Kapelānu dienests sociālās aprūpes un veselības iestādēs.
• Atbalsts audžuģimenēm un bērniem ar uzvedības traucējumiem.
MĀJOKLIS - SAKOPTS, SILTS UN EFEKTĪVS

• Līdzfinansējums daudzdzīvokļu māju atjaunošanai - jumti, fasādes, energoefektivitāte, liftu nomaiņa.
• Īres namu programma pašvaldības speciālistiem.

DROŠĪBA UN AIZSARDZĪBA – RĪDZINIEKI IR DROŠĪBĀ UN PASARGĀTI

• Ziņošanas aplikācijas atjaunošana operatīvai informācijai.
• Drošība pie skolām un kopīgas patruļas ar apkaimju biedrībām.
• Civilās aizsardzības apmācības un līdzfinansējums patvertņu izveidei daudzdzīvokļu ēkās.
• NĪN atlaides zemessargiem.
• Imigrācijas kontrole sadarbībā ar valsts iestādēm.

ZAĻA UN SAKĀRTOTA RĪGA – TĪRA UN SAKOPTA VIDE

• Palielināt bezmaksas atkritumu šķirošanas punktus, apakšzemes šķirošanas vietas.
• Mazināt gaisa, trokšņu un gaismas piesārņojumu.
• Mazdārziņa pieejamība iedzīvotājiem “Zaļa Rīga”.

EKONOMIKAS IZAUGSME, INOVĀCIJAS, TŪRISMS – RĪGA KĀ DINAMISKS ATTĪSTĪBAS CENTRS

• Rīga – Baltijas un Skandināvijas tūrisma galvaspilsēta.
• Regulārās pasažieru prāmju satiksmes atjaunošana ar Skandināvijas galvaspilsētām.
• Sadarbība ar uzņēmējiem, LASER un NVO, lai radītu konkurētspējīgu un investīcijām pievilcīgu biznesa vidi.
• Atbalsts jauniešu uzņēmējdarbībai – mācību uzņēmumi, JA Latvia, mentorings.
• Pašvaldības telpas jaunuzņēmumiem – idejas īstenošanai.
• “Pašvaldības pārstāvja” platforma - atļaujas un atvieglojumi vienuviet.
• Atcelt pašvaldības nodevu vasaras terasēm.
• Mazāk kontroles – vairāk atbalsta. Netraucējam uzņēmējiem pelnīt.
• Privāto investīciju piesaiste Baltijā lielākā STEM centra izveidei.
• Efektīva pašvaldības līdzekļu pārvaldība. Lieku tēriņu izskaušana.
• 5 milj. eiro atbalsts pasākumu un darījumu tūrismam.


EFEKTĪVA PĀRVALDĪBA UN IEDZĪVOTĀJU LĪDZDALĪBA – VIENKĀRŠI, ĀTRI LĒMUMI UN TO ATRISINĀJUMI

• Ieviest “konsultē un atbalsti” principu visās pašvaldības iestādēs.
• Samazināt Rīgas vēsturiskā centra plāna izstrādi par diviem gadiem.
• Ik gadu iedzīvotāji lemj par 3 milj. eiro ieguldījumu apkaimēs.
• Pašvaldībai piederošu īpašumu efektīva apsaimniekošanas organizēšana.