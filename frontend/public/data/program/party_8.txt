1. Sakārtotas ielas, ērts sabiedriskais transports

- Ielas remontēsim plānveidīgi un pamatīgi. Būs gludas brauktuves un ietves, jaunas gājēju pārejas, apgaismojums, soliņi un koki.
- Panāksim, ka “Drošs ceļš uz skolu” vairs nebūs tikai uz papīra.
- Būtiski palielināsim sabiedriskā transporta joslu skaitu, lai samazinātu brauciena ilgumu.
- Savienosim Rīgas apkaimes ar sabiedriskā transporta maršrutu tīklu un veloceļiem.

2. Iedzīvotājiem draudzīga pārvaldība, kurā katrs eiro ir svarīgs

- Veicināsim konkurenci pašvaldības iepirkumos. Novērsīsim pārmaksāšanu, īpaši lielajos ielu uzturēšanas un remontdarbu iepirkumos.
- Izskaudīsim korupciju un izšķērdēšanu.
- Pašvaldības budžetu plānosim 3 gadu periodam.
- Rīkosim konsultatīvos referendumus par iedzīvotājiem svarīgiem jautājumiem, piemēram, gājēju ielām un iebraukšanas maksu Rīgas centrā citu pašvaldību iedzīvotājiem.

3. Drošība ikdienā un gatavība krīzes situācijām

- Rīga kļūs par līderi civilās aizsardzības jomā. Visās jaunbūvējamajās pašvaldības ēkās izveidosim patvertnes. Piedāvāsim līdzfinansējumu patvertņu ierīkošanai daudzdzīvokļu namos.
- Iesaistīsim apkaimju biedrības drošības uzlabošanai pilsētā. Nodrošināsim mācības par rīcību krīzes situācijās plašam iedzīvotāju lokam.
- Palielināsim algas pašvaldības policijā. Lai novērstu vardarbību pret sievietēm un vardarbību ģimenē, nodrošināsim policistiem papildu apmācību.

4. Ekonomiskā attīstība

- Nodrošināsim lielāku pašvaldības vadības iesaisti investīciju piesaistē, lai veidotu labi apmaksātas darbavietas.
- Rīkosim 12 liela mēroga starptautiskus pasākumus gadā, lai veicinātu tūristu plūsmu un atbalstītu uzņēmumus.
- Izskaudīsim liekos birokrātiskos procesus, lai pašvaldības resursus virzītu reālu iedzīvotāju problēmu risināšanai un atvieglotu uzņēmējdarbību Rīgā.
- Panāksim taisnīgākas iemaksas Pašvaldību izlīdzināšanas fondā, lai Rīgai paliktu vairāk līdzekļu attīstībai.

5. Sabalansēts un daudzpusīgs izglītības un kultūras piedāvājums visā pilsētā

- Veidosim vienotu profesionāļu un sabiedrības izpratni par kvalitatīvu un iekļaujošu izglītību.
- Panāksim, ka izglītība tiek pielāgota ikviena bērna vajadzībām no pirmsskolas līdz pat augstskolai, ar personalizētu pieeju talantu attīstībai un papildu līdzekļiem interešu izglītībai un sportam.
- Nodrošināsim labākus darba apstākļus, metodisko un juridisko atbalstu pedagogiem un izglītības iestāžu vadītājiem, kā arī atbalsta personālu, tai skaitā pedagogu palīgus.
- Sadarbosimies ar izglītības iestāžu padomēm, iesaistot skolēnus un viņu vecākus līdzatbildīgā lēmumu pieņemšanā. Veidosim cieņpilnas attiecības un sarunu kultūru.
- Bibliotēku un kultūras centru telpas veidosim kā mākslinieku un vietējo kopienu pulcēšanās un radošuma tīklu.
- Uzlabosim pašvaldības līdzfinansējuma plānošanu kultūras pasākumiem. Ieviesīsim divu gadu programmu ar skaidri definētiem kritērijiem, tā nodrošinot prognozējamu atbalstu.
- Atbalstīsim Rīgas koncertzāles un Laikmetīgā mākslas muzeja attīstību.

6. Arvien zaļāka Rīga

- Priekšroka būs atkritumu samazināšanai un šķirošanai, nevis dedzināšanai.
- Ieviesīsim “Zemo emisiju zonu” Rīgā, lai mazinātu satiksmes radīto piesārņojumu.
- Turpināsim vairāk ieguldīt parkos. Taps jauni celiņi, apgaismojums un suņu pastaigu laukumi.
- Veidosim pieejamu ūdensmalu Rīgas centrā, Daugavas labajā krastā.

7. Mūsdienīgi sociālie pakalpojumi ikvienam

- Vismaz 10% no pašvaldības budžeta novirzīsim sociālajai jomai.
- Turpināsim palielināt sociālā darba speciālistu atalgojumu.
- Veidosim iedzīvotāju vajadzībām atbilstošus un mūsdienīgus sociālos pakalpojumus, tai skaitā bērniem ar funkcionāliem traucējumiem.

8. Rīga – pilsēta jauniešiem un nākotnei

- Nodrošināsim jēgpilnu jauniešu iesaisti lēmumu pieņemšanā – no skolas līdz pilsētas domei.
- Veidosim mūsdienīgas jauniešu satikšanās un brīvā laika pavadīšanas vietas.
- Nodrošināsim mentālās veselības un sociālo atbalstu jauniešiem, kam tas nepieciešams.
- “Mūsējais” būs katrs, kurš mīl Latviju un vēlas šeit dibināt ģimeni, ciena valstiskumu un atzīst latviešu valodu kā vienīgo valsts valodu, neatkarīgi no tā, kādā valodā runā mājās.

9. Rīga – pilsēta ar sakārtotu mājokļu vidi

- Pastāvīgi uzlabosim “Rīgas namu pārvaldnieka” pakalpojumu kvalitāti.
- Palielināsim atbalstu daudzdzīvokļu māju siltināšanai un energoefektivitātei.
- Ieviesīsim programmu, kur pašvaldība var sakārtot piebraucamos ceļus daudzdzīvokļu māju pagalmos un palīdzēsim sakārtot iekšpagalmus.
- Atbalstīsim pieejamu īres dzīvokļu būvniecību jaunajām ģimenēm.