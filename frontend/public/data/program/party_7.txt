Mūsu prioritāte ir bērni, bērnudārzi, skolas, izglītības un audzināšanas sistēma.
Par pirmā un otrā bērna piedzimšanu ir nepieciešams papildu vienreizējs maksājums 1000 eiro apmērā. Par trešā un katra nākamā bērna piedzimšanu 5000 eiro.
Bērnudārziem jābūt bez rindām, pilnīgi bez maksas, ieskaitot pusdienas un visas saistītās izmaksas. Ir jāpalielina to skaits un ar bērniem strādājošā personāla kvalitāte. Tāpēc mēs to darbību pakļausim īpašai kontrolei. Mēs palielināsim ne tikai pedagogu atalgojumu, bet arī prasības viņu darbam.
Mūsu valstī neizglītotība nav pieļaujuama. Kāda mūsu bērnu izglītība ir tagad, tāda valsts būs nākotnē. Mēs atjaunosim slēgtās skolas un atvērsim jaunas tur, kur tas būs nepieciešams.
Vidējai izglītībai jābūt pilnīgi bezmaksas, ieskaitot mācību grāmatas un pusdienas skolā.
Mēs organizēsim skolās fakultatīvu dzimtajā valodā.
Mēs izvērtēsim šaubīgu kultūras un sporta pasākumu finansēšanas lietderību. Veiksim šādu izdevumu revīziju un atbrīvojamos līdzekļus novirzīsim bērnu un jauniešu klubu un sporta sekciju finansēšanai.
Arī bērnu sportam un pulciņiem jābūt bezmaksas - tas ir tautas veselības pamats. Taupīšana šajā jomā nav lietderīga.
Veiksim pašvaldības uzņēmumu funkcionālo auditu, lai samazinātu to darba un apsaimniekošanas izmaksas, lai pārtrauktu tarifu celšanu par iedzīvotājiem sniegtajiem pakalpojumiem. Mēs samazināsim to birokrātisko aparātu. Ietaupītos līdzekļus izmantosim sociālajām vajadzībām.
Sabiedriskajam transportam jābūt bezmaksas. Tas ne tikai samazina transportlīdzekļu skaitu pilsētas ielās, bet arī padara mūsu pilsētu pievilcīgu tūristiem, palielina tās atpazīstamību pasaulē, kas dod ieguldījumu pieaugumu. Tas uzlabo ekoloģisko situāciju, ietaupa pilsētas iedzīvotāju naudu, īpaši sociāli vismazāk aizsargāto.
Komunālo parādu gadījumā soda nauda vairs netiks skaitīta.
Mēs labosim gājēju un autoceļus mikrorajonos.
Uz automaģistrālēm pilsētā atcelsim ātruma ierobežojumu 30 km stundā, kā arī noņemsim stabiņus, kas ierobežo normālu transportlīdzekļu kustību.
Mēs palielināsim videonovērošanas kameru skaitu pilsētā līdz nepieciešamajam. Mēs visi vēlamies dzīvot drošā pilsētā.
Mēs radīsim labvēlīgus apstākļus investoriem. Rīgā ir jāpalielina piedāvāto darbavietu skaits. Tai jākļūst vēl pievilcīgākai tūristiem.
Aizliegsim geju parādes.
Pilnīgs azartspēļu aizliegums Rīgas pašvaldības teritorijā.
Izveidosim sabiedrisko komisiju nojaukto pieminekļu atgriešanai.
Rīgā jābūt daudz zaļās zonas. Kur vien iespējams, nodrošināsim apzaļumošanu.
Jūs varat jautāt, no kurienes mēs ņemsim tam visam naudu? Pilsētai tās ir. Ir tikai nepieciešams ar tiem rīkoties kompetentāk un sociāli atbildīgāk.
Kopā mēs to paveiksim!